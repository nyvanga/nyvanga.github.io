# Generelt

Kilde: [Overblik over dronereglerne - Trafikstyrelsen](https://www.droneregler.dk/generelt-om-regler-for-droneflyvning/overblik-over-dronereglerne) ([PDF](Overblik-over-dronereglerne-Trafikstyrelsen.pdf))

## Guide: Disse regler gælder for din drone, C0: 0-249g

**Du behøver ikke at have dronecertifikat**

Selvom du ikke behøver et dronecertifikat, skal du stadig flyve iht. lovgivningen - både den europæiske og den danske
- Du behøver ikke et dronecertifikat
- Læs brugermanualen til dronen 
- Alderskrav: 15 år (dog intet alderskrav for legetøjsdroner)

Hvor må du flyve:
- Se, hvor du må flyve på [www.dronezoner.dk](http://www.dronezoner.dk)
- Du må overflyve uvedkommende personer , men det bør undgås
- Du må ikke overflyve forsamlinger af personer
- Du må kun flyve inden for synsvidde

Tekniske og operationelle krav:
- Læs meget mere om disse inde på [www.droneregler.dk](https://www.droneregler.dk/)

Yderligere krav:
- Er der sensor (f.eks. kamera) på dronen, skal du som droneoperatør registreres. Er det et firma der opererer mikrodroner med sensor skal du registrere firmaet på Virk. Er du en privatperson skal du registrere dig som droneoperatør.

# Droneoperatør

Kilde: [Registrer dig som privat droneoperatør - Trafikstyrelsen](https://www.droneregler.dk/registrering-som-droneoperatoer/privat-droneoperatoer-registrer-dig-her) ([PDF](Registrer-dig-som-privat-droneoperatoer-Trafikstyrelsen.pdf))

## Registrer dig som privat droneoperatør

Alle droneoperatører skal som udgangspunkt registrere sig hos Trafikstyrelsen. Du skal kun registrere dig én gang – også selvom du har flere droner.

Du skal registrere dig som droneoperatør:
- Hvis dronen vejer 250 g og op til 25 kg
- Hvis dronen vejer under 250 g og har en sensor, såsom et kamera, Lidar sensor, termisk sensor mm.

Du skal ikke registrere dig som droneoperatør:
- Hvis dronen vejer under 250g og ikke har en sensor.

# Forsikring

Kilde: [Registrer dig som privat droneoperatør - Trafikstyrelsen](https://www.droneregler.dk/registrering-som-droneoperatoer/privat-droneoperatoer-registrer-dig-her) ([PDF](Registrer-dig-som-privat-droneoperatoer-Trafikstyrelsen.pdf))

## Forsikring

Hvis din drone vejer mindst 250 g, skal du være forsikret, når du flyver med dronen. Nogle forsikringsselskaber vil dække dronen i indbo- og ansvarsforsikringen. I disse tilfælde skal du oplyse dit forsikringspolicenummer.

Har du en særskilt forsikring til din drone, skal du oplyse dette forsikringspolicenummer.

Dronen skal være forsikret for mindst 0,75 mio. SDR (Special Drawing Rights), hvilket svarer til ca. 7 mio. kr.

Hvis du er i tvivl om, hvorvidt din indbo- og ansvarsforsikring dækker flyvningen med din drone, skal du kontakte dit forsikringsselskab.

# Registreringsnummer

Kilde: [Registrer dig som privat droneoperatør - Trafikstyrelsen](https://www.droneregler.dk/registrering-som-droneoperatoer/privat-droneoperatoer-registrer-dig-her) ([PDF](Registrer-dig-som-privat-droneoperatoer-Trafikstyrelsen.pdf))

## Påsæt registreringsnummeret på dronerne

Når du har registreret dig, vil du få tildelt et unikt droneoperatørnummer, som skal påføres alle de droner, som der opereres med. Hvis din drone er mærket med din dronecertifikatnummer, skal dette udskiftes. Certifikatnummeret er ikke længere korrekt mærkning af dronen.  

Hertil får du som droneoperatør også en sikkerhedskode, som ikke bør udleveres til andre, da den er din garanti for at andre ikke kan misbruge registreringsnummeret ved at sætte det på deres drone og dermed flyve på dit ansvar.

Det betyder, at du kun behøver ét registreringsnummer til alle droner fremfor tidligere, hvor man skulle registrere hver enkelt drone.

I tilfælde af ejerskifte skal registreringsnummeret fjernes fra dronen. Den nye ejer skal selv ansøge om et nyt registreringsnummer, hvis de ikke allerede er indehaver af et.
